.. _`ch6`:

Adeguamento al nuovo sistema
============================

Modalità tecniche di trasmissione dei dati
------------------------------------------

La trasmissione dei dati statistici SPID avviene via canale applicativo
dedicato. Le modalità tecniche di trasmissione dei dati sono definite
nelle **Linee guida “Infrastruttura acquisizione dati statistici”** in
funzione della tipologia e periodicità previste per i rispettivi
dataset\ **.**

Dati pregressi e fasatura acquisizione dati
-------------------------------------------

Nella fase di avvio del sistema di *acquisizione delle statistiche
SPID*, i soggetti tenuti alla trasmissione dei dati informativi secondo
le presenti LG – compatibilmente con le proprie possibilità tecnico
organizzative - provvederanno all’invio dei dati statistici di
competenza per un periodo pregresso fino a due anni precedenti alla data
di *cut-over* per l’avvio dell’infrastruttura. Ciò deve avvenire tenendo
conto della effettiva disponibilità dei dati richiesti e in relazione
alla data di sottoscrizione della convenzione di adesione al sistema
SPID.

Nella medesima fase di avvio, sincronizzazione e fasatura della
piattaforma di acquisizione dei dati statistici, i soggetti Gestori
delle Identità digitali - dovranno provvedere alla trasmissione almeno
dei dati statistici relativi al tracciato IDP1 “Identità digitali” con
riferimento alle sole identità che afferiscono ai rispettivi stati al
momento della trasmissione del dato.

Le modalità di fasatura temporale e di avvio effettivo dei processi di
acquisizione dati per ciascun soggetto saranno rese note da AgID
mediante la trasmissione di un apposito cronoprogramma.

Tempi di adeguamento
--------------------

Per i soggetti tenuti ad adottare il nuovo sistema e formato di invio
dei dati (IdP, SP e Attribute Authority), al fine di agevolare le
relative attività di fasatura e messa a punto del flusso dei dati
statistici verso l’infrastruttura di acquisizione, è prevista l’adozione
di un cronoprogramma di attività da svolgersi in un arco temporale di
adeguamento dei propri sistemi alle nuove modalità non inferiore a 3
mesi e non superiore a 6 mesi.

Reportistica statistiche SPID pre-emanazione LG
-----------------------------------------------

La trasmissione periodica dei report e dei dati statistici afferenti al
sistema SPID inviati secondo le precedenti modalità e formati, continua
ad essere adottata fino all’avvio a regime dell’infrastruttura di
acquisizione dei dati statistici SPID in ottemperanza degli obblighi
assunti in sede di convenzione. Resta fermo, in ogni caso, l’obbligo da
parte dei soggetti SPID dell’invio di dati e report specifici afferenti
le attività e l’andamento del sistema SPID richiesti anche
estemporaneamente da parte di AgID nello svolgimento delle proprie
funzioni istituzionali nell’ambito della governance di progetto.


.. forum_italia::
   :topic_id: XXXXX
   :scope: document
